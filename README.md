# Maža projektuko demonstracija / aprašymas

Mano pilnas projekto repository privatus ir aš biški tingiu ją sharinti, tai čia sumesiu tau įdomius failus permesti akimi.

## Trumpas projekto paaiškinimas:

Neurotinklai yra vieni iš artimiausių dalykų, prilygstančių dirbtiniam intelektui. Žinoma, jie toli gražu net nėra arti tikro AI kuris gebėtų generalizuoti ir spręsti įvairiapusiškas problemas. Tačiau jie labai gerai pasirodo treniruojant juos specifinėms problemoms, pvz. įvairiausių tipų nuspėjimas kaip orai, finansai, medicina; vaizdo ar garso problemos kaip natūralios kalbos atpažinimas, rašto atpažinimas, objektų atpažinimas; įvairios generavimo užduotys, kaip straipsnių rašymas, netgi piešimas ar muzika; ir t.t. Neurotinklų vienas iš pagrindinių pliusų yra jų universalumas - jų "esmė" yra gebėjimas abstraktuoti bet kokią formulę/sprendimą/problemą iš pakankamai didelio duomenų kiekio.

Neurotinklai yra įvairiausių tipų, šiame projekte aš naudoju LSTM - long short term memory - neurotinklą nuspėti ateities (pasirinktos) kriptovaliutos kainas. Kadangi tai duomenys, kurie kinta laikui bėgant (laiko eilutė) reikalingas specifinis neurotinklas, gebantis prisitaikyti prie naujų duomenų, bet ir prisiminti pakankamai svarbias praeities detales. Prie neurotinklo galima pajungti įvairių patobulinimų, kurie pagerintų modelio spėjimų tikslumą. Neseniai baigiau testuoti aktyvacinių funkcijų įtaką modeliui (radau, kad SELU mano atvejui turbūt geriausias), šiuo metu eksperimentuoju su konvoliuciniais sluoksniais, vėliau pereisiu prie pooling.

Modelis veikia mokindamasis iš trijų mėnesių minutinių OHLC kriptovaliutų duomenų (kas minutę pasikeičia kriptovaliutos Open, High, Low ir Close vertės - galima smulkintis labiau pvz. kas 30 sekundžių bet prasideda problemos su duomenų gavimu) ir bando nuspėti pasirinktos kriptovaliutos sekančios minutės Close vertę. Paprastai tariant, modelis stengiasi atspėti kokia bus kriptovaliutos kaina vieną minutę į priekį. Kriptovaliuta pasirinkta daugmaž atsitiktinai, neturiu jokio lojalumo valiutoms, papraščiausiai pasirinkau tą, kuri padarius koreliacinę analizę turėjo geriausius rodiklius. Baigus mokinimąsi pradedamas testavimas, kurio metu modelis bando nuspėti iš jam nematytų duomenų valiutos kainą vieną mėnesį (įkeltas testavimo grafiko pavyzdys). 

Didžioji mano darbo dalis buvo praleista gaunant bei valant duomenis, mokinantis apie įvairias neurotinklų gerinimo metodikas, savo įrankių programavimui (testavimas, simuliacinis trade'inimas, duomenų procesavimas, scriptas kuris bendrauja su Coinbase API ir t.t.) ir krūūūva testavimo. Modelio tikslumas priklauso nuo duomenų kokoybės, duomenų kiekio (mokintis iš mėnesio per mažai, pusmečio perdaug, ketvirtis kaip tik), pasirinktų kriptovaliutų koreliaciškumo bei kiekio ir daugybės modelio parametrų: layer types, layer number, neuron number, activation functions, learn rate, weight initialization, weight decay, dropout ir specifiškai konvoliuciniams sluoksniams kernel size, groups, stride.
